<!DOCTYPE html>
<html>
    <head>
        <title>Praktyki</title>
        <meta charset="utf-8">
        <link rel="stylesheet" href="https://stackpath.bootstrapcdn.com/bootstrap/4.1.3/css/bootstrap.min.css" integrity="sha384-MCw98/SFnGE8fJT3GXwEOngsV7Zt27NXFoaoApmYm81iuXoPkFOJwJ8ERdknLPMO" crossorigin="anonymous">
        <script src="https://stackpath.bootstrapcdn.com/bootstrap/4.1.3/js/bootstrap.min.js" integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy" crossorigin="anonymous"></script>
        <link rel="stylesheet" href="src/styl.css">
    </head>

    <body>
        <div id="mainFrame">
            <aside>
                <div id="menuHolder">
                    <div id ="logo">
                        <a href="index.html"><h1>Praktyka zawodowa</h1></a>
                    </div>
                    <h4>Pierwszy tydzień</h4>
                        <a class="menu" href="przepisybhp.html">1.Przepisy BHP i przygotowanie stanowiska do pracy.</a>
                        <a class="menu" href="instalacjasystemu.html">2.Instalacja systemu operacyjnego na komputerze.</a>
                        <a class="menu" href="pakietbiurowy.html">3.Instalacja oprogramowania biurowego.</a>
                        <a class="menu" href="dokumentacjatech.html">4.Czytanie dokumentacji technicznej.</a>
                        <a class="menu" href="podlaczanie.html">5.Podłączanie urządzeń peryferyjnych do komputera.</a>
                    <h4>Drugi dzień</h4>
                        <a class="menu" href="montaz.html">6.Montaż komputera biurowego i dla gracza.</a>
                        <a class="menu" href="diagnostyka.html">7.Testowanie i diagnozowanie sprzętu komputerowego.</a>
                        <a class="menu" href="drukarka.html">8.Podłączanie drukarki do komputera.</a>
                        <a class="menu" href="rodzajesieci.html">9.Sieć LAN w firmie. Rodzaje sieci.</a>
                        <a class="menu" href="internet.html">10.Korzystanie z zasobów sieci Internet.</a>
                    <h4>Trzeci tydzień</h4>
                        <a class="menu" href="projekt.html">11.Projektowanie relacyjnej bazy danych</a>
                        <a class="menu" href="tworzenietabel.html">12.Tworzenie tabel przechowujących dane</a>
                        <a class="menu" href="formularze.html">13.Budowa formularzy dodających dane do bazy</a>
                        <a class="menu" href="#">14.Kwerendy wybierające dane z bazy danych</a>
                        <a class="menu" href="#">15.Raporty w bazie danych</a>
                    <h4>Tydzień czwarty</h4>
                        <a class="menu" href="serwisinternetowy.html">16.Tworzenie serwisu internetowego na potrzeby firmy</a>
                        <a class="menu" href="elementblokowy.html">17.Wykorzystanie bloków przy tworzeniu serwisu</a>
                        <a class="menu" href="elementmenu.html">18.Wykorzystanie menu w serwisie internetowym</a>
                        <a class="menu" href="elementgaleria.html">19.Tworzenie galerii na potrzeby serwisu</a>
                        <a class="menu" href="formularze.html">20.Tworzenie formularzy w serwisie internetowym</a>
                </div>
            </aside>

            <section>
            <div class="content" data-io-article-url="https://www.pit.pl/aktualnosci/wymagania-bhp-a-praca-przy-komputerze-916703"><h2>Wymagania BHP a praca przy komputerze</h2><p>Niezależnie od rodzaju wykonywanych przez<strong> pracownika</strong> zadań <strong>pracodawca zobowiązany jest do stosowania się do przepisów BHP</strong> i zapewnienia podwładnym godnych i <strong>bezpiecznych warunków pracy</strong>. Dotyczy to nie tylko ciężkich i niebezpiecznych prac fizycznych - także<strong> praca przy komputerze</strong> podlega ochronie, jeśli chodzi o BHP.</p><p style="text-align: center;"><img src="https://static.pit.pl/filtered/e9/229865,897594.jpg" alt="Wymagania BHP a praca przy komputerze" width="321" height="481"></p><p style="text-align: center;"><em>Źródło: YAY foto</em></p><p>Pracodawca powinien dobrze znać <strong>przepisy bezpieczeństwa i higieny pracy</strong> oraz zdawać sobie sprawę, że odnoszą się one <strong>nie tylko do pracowników fizycznych, lecz także biurowych.</strong> Pracownicy, których głównym zadaniem jest <strong>praca przy komputerze</strong>, również narażeni są na uszczerbek na zdrowiu, zwłaszcza jeśli chodzi o postawę ciała i wzrok. Zgodnie z przepisami prawa pracodawca zobowiązany jest w miarę możliwości temu zapobiegać.</p><h2>Pracownik wykonujący pracę przed komputerem</h2><p>To, czy osoba zatrudniona pracująca przy komputerze podlega szczególnej ochronie, określa rozporządzenie Ministra Pracy i Polityki Socjalnej z dnia 1.12.1998 r. w sprawie bezpieczeństwa i higieny pracy na stanowiskach wyposażonych w monitory ekranowe. Według jego zapisów chroniony jest zarówno pracownik, jak i praktykant i stażysta, który przynajmniej połowę dobowego wymiaru pracy spędza przed monitorem ekranowym. Oznacza to, że jeżeli zatrudniony pracuje przed komputerem co najmniej 4 godziny dziennie, może wymagać, by pracodawca spełnił obowiązki, które nakłada na niego rozporządzenie.</p><h2>Praca przy komputerze a przerwy</h2><p>Podstawowym obowiązkiem pracodawcy jest zapewnienie pracownikowi zmiany rodzaju pracy co godzinę. Chodzi tu przede wszystkim o to, by mógł on zmienić pozycję ciała i pozwolić odpocząć oczom. Jeżeli zmiana zajęcia nie jest możliwa, pracownikowi przysługuje 5 minut przerwy na każdą godzinę pracy przed komputerem - jest ona wliczona do czasu pracy i w żaden sposób nie wpływa na obniżenie wynagrodzenia za pracę.</p><h2>Okulary korygujące</h2><p>Stała praca przy komputerze z pewnością niekorzystnie wpływa na wzrok. W związku z tym pracodawca jest zobowiązany, jeżeli zaistnieje taka potrzeba, do zapewnienia pracownikom okularów korygujących. Warunkiem pokrycia kosztów okularów są wyniki badań potwierdzonych przez lekarza medycyny pracy - tylko w takim wypadku po stronie pracodawcy powstaje obowiązek zwrócenia kosztów. Zazwyczaj to pracodawcy sami kierują pracowników na badania.</p><p>Kwota, do której pracodawca finansuje zakup okularów, powinna być ujęta w przepisach wewnętrznych zakładów pracy. Jeżeli pracownik chciałby kupić droższe oprawki, zakład pracy nie ma obowiązku zwracać mu całej sumy, jednak kwota musi być ustalona tak, aby umożliwiała zakup okularów zgodnych z zaleceniami lekarza. Także zmiana szkieł może być objęta dofinansowaniem tylko w przypadku, gdy zaleci to lekarz.</p><h2>Inne obowiązki pracodawcy wobec pracownika pracującego przy komputerze</h2><p>Obowiązkiem pracodawcy jest także zapewnienie pracownikom zatrudnionym na stanowiskach z monitorami ekranowymi profilaktycznej opieki zdrowotnej w takim zakresie, w jakim przewidują to osobne przepisy.</p><p>Także urządzenia, w jakie wyposaża pracowników, muszą spełniać określone warunki, które określa wspomniane już rozporządzenie. Są to:</p><p>a) ergonomia stanowiska pracy:</p><ul><li>stanowisko pracy powinno mieć rozmiary, które pozwalają na swobodne korzystanie z wszystkich elementów obsługiwanych ręcznie,</li><li>monitory powinny znajdować się w odpowiedniej odległości - 60 cm - od siebie,</li><li>odległość między pracownikiem a tyłem innego sąsiedniego monitora powinna wynosić 80 cm,</li><li>odległość między pracownikiem a monitorem powinna wynosić od 40 cm do 75 cm,</li><li>na każdego pracownika powinny przypadać 2 m2 wolnej przestrzeni podłogi oraz 13 m2 objętości pomieszczenia nieograniczonej meblami i innymi sprzętami,</li><li>znaki na ekranie komputera powinny być czytelne i wyraźne, obraz stabilny,&nbsp;natomiast sam ekran&nbsp;- pokryty warstwą antyodbiciową lub wyposażony w odpowiedni filtr,</li><li>klawiatura komputera powinna być ustawiona min. 10 cm od brzegu stołu oraz powinna stanowić osobny element wyposażenia podstawowego stanowiska pracy, jej powierzchnia powinna być matowa, a znaki kontrastowe i czytelne,</li><li>pracownik powinien mieć swobodny dostęp do wszystkich narzędzi pracy, a sięganie po nie nie może powodować przybierania wymuszonej pozycji ciała,</li></ul><br><p>b) wymiary i ustawienie stołu:</p><ul><li>wysokość stołu powinna pozwolić na swobodną pozycję pracownika, w której podczas pracy przy komputerze między ramieniem a przedramieniem zachowany jest kąt prosty,</li><li>wysokość stołu powinna pozwalać na zachowanie odpowiedniego kąta obserwacji ekranu monitora w zakresie 20–50° w dół (licząc od linii poziomej na wysokości oczu pracownika do linii poprowadzonej od jego oczu do środka ekranu), zaś górna krawędź ekranu monitora nie może znajdować się powyżej oczu pracownika,</li><li>kolana siedzącego przy stole pracownika nie powinny dotykać blatu, przestrzeń pod stołem powinna być swobodna,</li><li>powierzchnia blatu powinna być matowa i w jasnym odcieniu,</li></ul><p>c) fotel - element stanowiska pracy</p><ul><li>siedzisko powinno być stabilne z podstawą minimum 5-podporową, na kółkach z możliwością obrotu 360° wokół osi pionowej,</li><li>wymiary fotela powinny pozwalać na zachowanie swobody ruchów i swobodnej pozycji ciała,</li><li>fotel powinien mieć możliwość regulacji wysokości siedzenia w zakresie 40–50 cm, licząc od podłogi i regulacji wysokości oparcia oraz regulacji pochylenia oparcia w zakresie 5° do przodu i 30° do tyłu,</li><li>siedzenie i oparcie powinny być wyprofilowane w sposób odpowiedni do naturalnego wygięcia kręgosłupa i odcinka udowego nóg,</li><li>fotel powinien posiadać podłokietniki,</li><li>jeżeli pracownik o to poprosi i gdy wysokość krzesła uniemożliwia pracownikowi płaskie, spoczynkowe ustawienie stóp na podłodze, pracodawca powinien zapewnić zatrudnionemu podnóżek.</li></ul></div></section></div>
            </section>

            <footer>
                <p>STRONA ZROBIONE PRZEZ OSKARA GŁADYSZA</p>
            </footer>

        </div>
    </body>



</html>